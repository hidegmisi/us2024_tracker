export const body = `<p>
    A <a href="https://voxpopuli.444.hu/">Vox Populi választási kalauzon</a> összefoglaltuk, hogy miért az összes érdemi közvélemény-kutatást összegző oldalak alapján érdemes követni az esélyek pillanatnyi állását. Öt mérvadó, folyamatosan frissülő oldal (<a target="_blank" href="https://www.economist.com/interactive/us-2024-election/trump-harris-polls/">Economist</a>,
    <a target="_blank" href="https://projects.fivethirtyeight.com/polls/president-general/2024/national/">FiveThirtyEight</a>,
    <a target="_blank" href="https://www.nytimes.com/interactive/2024/us/elections/polls-president.html">New York Times</a>,
    <a target="_blank" href="https://www.realclearpolling.com/polls/president/general/2024/trump-vs-harris">RealClear Polling</a>,
    <a target="_blank" href="https://www.natesilver.net/p/nate-silver-2024-president-election-polls-model">Silver Bulletin</a>) adatait összegezzük. Ezek mindannyian az összes releváns kutatások adatait foglalják össze különböző módokon (ld. alább a Források címszó alatt). Az öt oldal egy-egy napra vonatkozó legfrissebb becslését pontok jelzik. A napi információkat a kurzor mozgatásával tanulmányozhatja részletesebben. Az ezekre illesztett trendvonal az öt becslés általunk számított egyszerű napi átlaga.
</p>
<p>
    Az USA elnökválasztásán nem az a jelölt győz, aki a legtöbb szavazatot
    kapja, hanem aki megszerzi a szavazók által az egyes államokban
    megválasztott elektorok többségének támogatását. Ábránk Nate Silver
    becsléseire támaszkodó saját számításunkat mutatja be arról, hogy a
    pillanatnyilag várható országos szavazatarányok alapján mekkora a
    valószínűsége az éppen legesélyesebb jelölt megválasztásának. Silver
    becslései e tekintetben pusztán azon alapulnak, amit az egyes államok
    választási eredménye és az országos eredmény közötti összefüggésekről,
    illetve az egyes államok elektori szavazatainak számáról tudható.
</p>
<p>
    Általános szabályként arra érdemes emlékezni, hogy a választási rendszer a
    Republikánus jelöltnek kedvez, és Kamala Harrisnek országosan kb. 2,5%-kal
    nagyobb szavazatarányt kell elérnie Donald Trumpnál ahhoz, hogy nagyjából
    egyenlő esélyeik legyenek a végső győzelemhez. A jelölteknek akkor van éppen
    fifty-fiftyhez közelítő esélyük, ha ábránk nagyjából 49,5% esélyt ad az
    esélyesebb jelöltnek, lévén az elektori kollégiumban a döntetlenre is van
    egy pici esély (ebben az esetben a képviselőház dönt). Az esélyesebb jelölt
    akkor áll majd nagyjából olyan jól a közvélemény-kutatásokban, mint Joe
    Biden 2020-ban az ő előnyét némileg eltúlzó választás előtti kutatásokban,
    ha ábránk 90%-os esélyt ad a győzelmére.
</p>
<p>
    Fontos kiemelni, hogy a mi esélybecslésünk arra épít, hogy az adott napon
    („ma”) mi lenne a választási eredmény a közvélemény-kutatások szerint. Ez
    nem tévesztendő össze azokkal a rendkívül különböző igényességű és
    megalapozottságú esélybecslésekkel, amelyeket számos amerikai oldal közöl
    arról, hogy jelenleg mi a legjobb becslésük arról, hogy november 5-én ki
    lehet a győztes. A „Források” rovat végén indokoljuk meg, hogy miért
    mellőzzük ezek ismertetését.
</p>
<h3 id="sources">Források</h3>
<p>
    Első forrásunk a
    <a href="https://www.realclearpolitics.com/about.html">
        RealClearPolitics
    </a>
    oldal, ami 2000 óta összegzi az amerikai közvélemény-kutatásokat számtalan
    országos és helyi választás tekintetében. Ők az elnökválasztás országos
    szavazatmegoszlása tekintetében jelenleg
    <a
        href="https://www.realclearpolling.com/polls/president/general/2024/trump-vs-harris"
    >
        a megelőző három hét kutatásait átlagolják
    </a>
    . Az RCP fő értéke az átláthatóság, tehát hogy immár több évtizede igyekszik
    ugyanúgy bemutatni és egyszerűen átlagolni az összes érdemi adatot.
    Válogatási elve az, hogy csak azon kutatók eredményeit veszi figyelembe,
    akik a megelőző választás előtt is publikáltak közvélemény-kutatásokat.
    Azokat viszont egyforma súllyal és teljeskörűen igyekszik mérlegelni.
    <a
        href="https://politics.stackexchange.com/questions/35750/how-do-the-realclearpolitics-polling-averages-work"
    >
        Vannak panaszok
    </a>
    azzal kapcsolatban, hogy a gyakorlatban mennyire következetes és követhető
    az, hogy miként érvényesítik ezt az egyszerű alapelvet. Előfordult az is,
    hogy komoly versenytársak Republikánus jelöltek esélyeit eltúlzó torzítással
    vádolták az oldalt, ám összességében véve az RCP átlagolása
    <a href="https://en.wikipedia.org/wiki/RealClearPolitics">
        nagy tekintélynek
    </a>
    és idézettségnek örvend az amerikai hírmédiában, és az oldal politikai
    kiegyensúlyozottsága kiemelkedő.
</p>
<p>
    Az amerikai választási közvélemény-kutatások egyszerű átlagolását ma már az
    RCP mellett sok más oldal is elvégzi, többé-kevésbé hasonló eredménnyel (ld.
    pl.
    <a href="https://www.270towin.com/2024-presidential-election-polls/">
        itt
    </a>
    meg
    <a href="https://split-ticket.org/2024-presidential-polling-averages/">
        itt
    </a>
    ). Mi ezek közül csak a komplex statisztikai becslésekkel dolgozó oldalakat
    és az egyszerű átlagolást végzők közül a New York Times erre szakosodott
    oldalát vesszük még figyelembe ezek igényessége, elismertsége, szakszerűsége
    és információgazdagsága miatt. Külön is felhívnánk most a figyelmet a
    <a
        href="https://www.nytimes.com/interactive/2024/us/elections/polls-president.html"
    >
        New York Times
    </a>
    azon ábráira, amelyek azt érzékeltetik, hogy a megelőző évtized amerikai
    választásain az egyes államokban tapasztalt közvélemény-kutatási hibák
    alapján mekkora extra bizonytalansággal kell még számolni a választási
    eredmények előrejelzésében. (Az RCP hasonló célú, de szakmailag kevésbé
    átgondolt és időtálló elemzését lásd
    <a href="https://x.com/RCPolitics/status/1831737783313944742">
        itt
    </a>
    .) Ezt a fajta információt nem ilyen jól áttekinthető módon, de a
    közvélemény-kutatási eredmények átlagolása helyett inkább azok statisztikai
    modellezésével foglalkozó, alább ismertetett oldalak is igyekeznek
    figyelembe venni a győzelmi esélyek megbecslése során. Fontos tudnivaló,
    hogy
    <a
        href="https://fivethirtyeight.com/features/2022-election-polling-accuracy/"
    >
        egymást követő választásokon ritkán téved hasonló irányban
    </a>
    és mértékben a kutatások átlaga, bár pont a Donald Trumpot involváló
    választások csatatérállami 2016-ban és 2020-ban erre adtak
    <a
        href="https://kozvelemeny.org/2020/12/06/mit-kezdjunk-a-kozvelemeny-kutatasokkal-ha-tenyleg-ennyire-rosszak-meg-amerikaban-is/"
    >
        óvatosságra intő példákat
    </a>
    .
</p>
<p>
    Az <a href="https://en.wikipedia.org/wiki/FiveThirtyEight">538</a>
    (eredetileg betűvel kiírva FiveThirtyEight) weboldal Nate Silver félprofi
    pókerjátékos, könyvszerző és lenyűgöző tudású választási statisztikus
    2008-ban indult, választások és sportesemények eredményének előrejelzésével
    kiemelkedően sikeresen foglalkozó weboldalának az örököse. Silver maga
    2023-ban távozott az általa alapított (és most a Disney csoporthoz tartozó
    ABC televízió által birtokolt) oldaltól és
    <a href="https://www.natesilver.net/">
        Silver Bulletin nevű substackjén
    </a>
    folytatja a modelljével kapott eredmények bemutatását. A 538 oldal azóta egy
    másik, elméleti megfontolásai tekintetében hasonló alapokon nyugvó, de más
    által készített modell alapján számítja ki a közvélemény-kutatások
    trendvonalát. Ezeken az oldalakon a trendvonalaknak az aktuális napra
    vonatkozó becsült értéke jelenik meg a közvélemény-kutatások aktuális átlaga
    helyett (lásd
    <a
        href="https://www.natesilver.net/p/nate-silver-2024-president-election-polls-model"
    >
        itt
    </a>
    meg
    <a
        href="https://projects.fivethirtyeight.com/polls/president-general/2024/national/"
    >
        itt
    </a>
    ), és mi ezt vesszük.
</p>
<p>
    Ötödikként az Economist magazin nagytekintélyű egyetemi
    statisztikus-választáskutatók Andrew Gelman professzor vezette csapata által
    készített
    <a
        href="https://www.economist.com/interactive/us-2024-election/trump-harris-polls"
    >
        közvélemény-kutatás-aggregátorát
    </a>
    vesszük figyelembe. Az alapelvek, a termék és a hozzáadott érték
    tekintetében ez a 2020-ban indult vállalkozás is nagyon hasonlóan működik,
    mint a 538 és a Silver Bulletin oldal, de a nem nyilvános részletek számos
    technikai aprósága miatt azoktól valamelyest eltérhet az aktuális becslése.
</p>
<p>
    A modellek technikai részletei nem nyilvánosak, de a számítások alapjául
    szolgáló megfontolások nyilvános bemutatására és igazolására Silver maga
    mindig is igen nagy hangsúlyt fektetett. Ám mint a fentiek is érzékeltetik,
    az öt forrásunk aktuális becslései közötti kisebb-nagyobb eltérések
    elkerülhetetlenek. Nincs értelme egyikbe vagy másikba vetni a hitünket.
    Egész egyszerűen
    <a
        href="Nincs%20elég%20választás%20ahhoz,%20hogy%20meg%20lehessen%20állapítani,%20melyik%20modell%20jobb(an)%20kalibrált:%20https:/osf.io/preprints/osf/6g5zq"
    >
        túl kevés elnökválasztás van ahhoz, hogy egyértelmű megfejtést lehetne
        adni
    </a>
    arra a kérdésre, hogy vajon a közvélemény-kutatási (vagy bármilyen más)
    adatok pontosan milyen összegzése adja majd a legpontosabb és leginkább
    tévedhetetlen előrejelzést. A választás politikai küzdelem, aminek az
    eredménye menet közben dől el. Mindig csak utólag látható, hogy az aktuális
    küzdelem kimenetele mennyire volt előrelátható, és mennyiben múlt esetleg
    meghökkentő hibákon és egyéb váratlan fejleményeken. Ezért gondoljuk azt,
    hogy a közvélemény rezdüléseit legközvetlenebbül és leginkább megbízhatóan
    követő eszközök adhatják a legtöbb segítséget az elkövetkező hetekben az
    esélyek megbecslésére, és hogy az öt legkomolyabb
    közvélemény-kutatás-összegző oldal átlagolásánál nem lehet jobb eszközt
    találni erre.
</p>
<p>
    Az öt forrásunk közötti különbségeket egyébként leginkább a
    referencia-időpontok különbségei magyarázzák. Silver, a 538 és az Economist
    naponta többször is frissülő becslései az RCP-nek az utóbbi három hétre és a
    New York Times az utóbbi egy hétre vonatkozó (tehát időben kicsit hátrébb
    kullogó és statikusabb) átlagolásától akár két vagy talán több százalékkal
    is eltérhetnek. Amikor pl. Harris támogatottsága gyorsan nőtt augusztusban,
    akkor az elmúlt hetek adatait átlagoló oldalak kisebb Harris előnyt
    mutattak, mint a modelleken alapuló trendvonal-becslések. Ha majd Harris egy
    ponton visszaesik (ami szinte törvényszerű egy több hónapig tartó kampány
    során), akkor ennek ellenkezőjét láthatjuk majd: akkor a múltat átlagoló
    oldalak mutatják majd magasabbnak a támogatottságát. Némi különbséget okoz
    még az is, hogy a Silver-538-Economist modellek az elnökválasztás
    tekintetében együttesen kezelik az egyes államokban végzett és az országos
    kutatásokat, folyamatosan következtetve egyikből a másik aktuális trendjére
    is, ráadásul igyekeznek a különböző közvélemény-kutatók eredményeit a
    nyilvánosan hozzáférhető információk alapján várható megbízhatóságuk szerint
    súlyozni. Mindebből azonban semmi egyértelmű nem következik arról, hogy
    melyik lehet jobb a tényleges szavazatarányok megbecsülésére.
</p>
<p>
    Számos amerikai oldal, ezek között a talán legnagyobb és legrigorózusabb
    szakmai apparátussal az Economist és a Silver Bulletin is, próbál a
    pillanatnyi közvélemény-kutatások összefoglalásán túl egy vagy több teljesen
    külön becslést arra is, hogy az egyes jelölteknek mekkora esélye van a végső
    győzelemre az elektori testületben. Mi itt nem foglalkozunk ezekkel a
    november 5 utánra vonatkozó esélybecslésekkel, és a „Várható győztes”
    ábránknak sincs köze hozzájuk. Senkit nem beszélünk le ezeknek az ambiciózus
    vállalkozásoknak a tanulmányozásáról, de időnként túl nagy eltérések
    mutatkoznak közöttük ahhoz, hogy az átlagolásnak bármi értelme lenne, és nem
    lehet semmilyen tudományos eszközzel eldönteni előre, hogy vajon melyik
    bizonyul majd közülük pontosabbnak az adott választási évben (erre
    részletesen ld. <a href="https://doi.org/10.31219/osf.io/6g5zq">itt</a> és
    rövidebben
    <a
        href="https://www.politico.com/news/magazine/2024/09/03/election-forecasts-data-00176905"
    >
        itt
    </a>
    ). Ennek a bizonytalanságnak az a közvetlen oka, hogy ezek a becslések
    különböző módokon vesznek figyelembe korábbi történelmi tapasztalatokat,
    például azt, hogy miként függ össze egy sor gazdasági mutató a választási
    eredményekkel, vagy hogy milyen tempóban alakul ki és múlik el egy-egy
    elnökjelöltállító pártkonvenció vagy az elnökjelöltek közötti vita átmeneti
    hatása a várható szavazatarányokra, és milyen események vagy folyamatok
    várhatók még a november 5-ig, amikor az utolsó szavazatokat is leadják,
    illetve postázzák majd a szavazók. Ahhoz pedig egész egyszerűen túl kevés
    amerikai elnökválasztást láttunk eddig, és túl sok mindentől függ az
    eredményük ahhoz, hogy komoly biztonsággal előre ki lehetne választani az
    elmúlt 10-20 választás tapasztalatai alapján az idei választáson
    „legjobbnak” bizonyuló modellt. És hiába adott két modell egyforma
    előrejelzést a megelőző mondjuk tíz választásra, ettől még éppen olyan
    radikálisan eltérhetnek előrejelzéseik az idei választásra vonatkozólag,
    mint
    <a
        href="https://www.researchgate.net/publication/231890434_Presidential_Vote_Models_A_Recount/link/00b4952bc4f722cdab000000/download?_tp=eyJjb250ZXh0Ijp7ImZpcnN0UGFnZSI6InB1YmxpY2F0aW9uIiwicGFnZSI6InB1YmxpY2F0aW9uIn19"
    >
        2000-ben azok a mindaddig teljesen egybecsengő modellek
    </a>
    , amelyek egyik része a gazdasági növekedés, a másik viszont a reáljövedelem
    alakulására vonatkozó adatokat épített be minden egyéb tekintetben hasonló
    módszertant követő előrejelzésekbe, Az egyszerűség és gyors áttekinthetőség
    érdekében mi itt inkább csak a pillanatnyi esélyeket akarjuk a lehető
    legpontosabban megragadni, nem pedig a kampánykörnyezet alakulásától még
    függő jövő bizonytalanságát.
</p>`